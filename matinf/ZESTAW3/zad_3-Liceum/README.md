#  Liceum dla dorosłych

W liceum ogólnokształcącym dla dorosłych Prymusik słuchacze uczęszczają na zajęcia w weekendy. Nauka odbywa się w trybie semestralnym. Przed rozpoczęciem każdego semestru słuchacze deklarują, których przedmiotów chcą się w danym semestrze uczyć. W ten sposób mogą oni dostosować czas nauki w szkole do swoich możliwości czasowych. Gdy słuchacz zaliczy odpowiednią liczbę semestrów z poszczególnych przedmiotów, otrzymuje świadectwo ukończenia liceum.

W pliku `oceny.txt` znajdują się informacje o realizowanych przez słuchaczy przedmiotach i uzyskanych ocenach cząstkowych w pierwszym semestrze roku szkolnego 2021/2022. Każdy wiersz w pliku zawiera: inicjały słuchacza, skróconą trzyliterową nazwę przedmiotu, na który słuchacz się zapisał, oraz uzyskane oceny cząstkowe. Dane w wierszu oddzielone zostały spacją.

---

W szkole prowadzone są zajęcia z następujących przedmiotów (w nawiasie trzyliterowy skrót):

matematyka (mat), język polski (jpo), język angielski (jan), język hiszpański (jhi), historia (his), biologia (bio), fizyka (fiz), chemia (che), informatyka (inf), wiedza o społeczeństwie (wos), geografia (geo), podstawy przedsiębiorczości (prz).

---

## Zadanie 3.1.

W przypadku gdy słuchacz nie ma żadnej oceny cząstkowej z danego przedmiotu, dziennik elektroniczny nie może wystawić z niego oceny klasyfikacyjnej.

*W ilu przypadkach system nie wystawił oceny klasyfikacyjnej z powodu braku ocen cząstkowych?*

--

## Zadanie 3.2.
W szkole nie ma dwóch słuchaczy o tych samych inicjałach. Każdy aktywny słuchacz musi w danym semestrze zadeklarować udział w zajęciach z co najmniej jednego przedmiotu.

*Ilu aktywnych słuchaczy było w szkole Prymusik w pierwszym semestrze roku szkolnego 2021/2022?*

--


## Zadanie 3.3.
Na zajęcia z każdego z przedmiotów udział zadeklarował co najmniej jeden słuchacz.

*Ilu słuchaczy zadeklarowało udział w zajęciach z poszczególnych przedmiotów? Zestawienie posortuj malejąco według liczby słuchaczy.*

--


## Zadanie 3.4.

Ocena semestralna jest automatycznie generowana przez dziennik elektroniczny. Jest ona średnią arytmetyczną ocen cząstkowych z danego przedmiotu zaokrągloną zgodnie z zasadami zaokrąglania do najbliższej liczby całkowitej.

*Wiedząc, że słuchacz o inicjałach PT jest klasyfikowany (uzyskał co najmniej jedną ocenę cząstkową) ze wszystkich przedmiotów, z których zadeklarował udział w zajęciach, obliczjego średnią ocen semestralnych.*
